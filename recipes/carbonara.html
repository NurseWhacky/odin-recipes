<h1>Spaghetti alla carbonara</h1>
<img
  src="./assets/spaghetti-carbonara-insta.jpg"
  alt="Un piatto di spaghetti alla carbonara"
  width="500"
  height="500"
/>

<a href="../index.html">Home</a>
<h3>Gli spaghetti alla carbonara nella loro autentica ricetta italiana</h3>
<p>
  Dove sono nati gli spaghetti alla carbonara? Il Vicolo della Scrofa, per chi
  conosce Roma, è una delle stradine più caratteristiche e ricche di simboli.
  Proprio in una trattoria di questa strada, da cui il nome del vicolo, pare sia
  stata realizzata la prima carbonara, nel 1944.
  <br />
  La storia più attendibile su questo primo piatto, infatti, racconta l'incontro
  tra gli ingredienti a disposizione dei soldati americani e la fantasia di un
  cuoco romano. Il risultato fu il prototipo degli spaghetti alla carbonara:
  uova, bacon (poi guanciale) e formaggio.
  <br />

  Man a mano la ricetta è evoluta fino a quella che tutti conosciamo oggi e
  possiamo apprezzare a casa di amici romani veraci (e voraci!), nelle trattorie
  come nei ristoranti stellati della Capitale, in tutta Italia e all'estero,
  nelle innumerevoli versioni: con o senza pepe, con un tuorlo per persona o
  l'aggiunta di almeno un uovo intero, con guanciale o pancetta tesa.
  <br />
  Il condimento per la carbonara si prepara in una manciata di minuti, come
  tante altre prelibatezze romane (pensiamo alla cacio e pepe!). Pensate che
  occorrono soltanto guanciale speziato tagliato a striscioline, una crema
  dorata a base di tuorli (nella nostra versione) e tanto Pecorino romano
  grattugiato al momento.
  <br />
  Nella sua semplicità e nella ricchezza delle materie prime, la ricetta degli
  spaghetti alla carbonara è parente stretta di altri due capisaldi della cucina
  genuina italiana: l'amatriciana e la gricia! Strizza l'occhio anche alla pasta
  alla zozzona, un piatto robusto che unisce il meglio delle preparazioni di
  base della cucina laziale.
</p>
<br />
<h3><strong>Ingredienti</strong></h3>
<ul>
  <li>Spaghetti 320 g</li>
  <li>Guanciale 150 g</li>
  <li>Tuorli (di uova medie) 6</li>
  <li>Pecorino romano 50 g</li>
  <li>Pepe nero q.b.</li>
</ul>
<h3><strong>Steps</strong></h3>
<ol>
  <li>
    Per preparare gli spaghetti alla carbonara cominciate mettendo sul fuoco una
    pentola con l’acqua salata per cuocere la pasta.
  </li>
  <li>
    Nel frattempo eliminate la cotenna dal guanciale e tagliatelo prima a fette
    e poi a striscioline spesse circa 1cm. La cotenna avanzata potrà essere
    riutilizzata per insaporire altre preparazioni.
  </li>
  <li>
    Versate i pezzetti di guanciale in una padella antiaderente e rosolate per
    circa 10 minuti a fiamma medio alta, fate attenzione a non bruciarlo
    altrimenti rilascerà un aroma troppo forte.
  </li>
  <li>
    Nel frattempo tuffate gli spaghetti nell’acqua bollente e cuoceteli al
    dente. Intanto versate i tuorli in una ciotola.
  </li>
  <li>
    Aggiungete il Pecorino e insaporite con il pepe nero. Amalgamate il tutto
    con una frusta a mano, sino ad ottenere una crema liscia.
  </li>
  <li>
    Intanto il guanciale sarà giunto a cottura; spegnete il fuoco e utilizzando
    un mestolo prelevatelo dalla padella, lasciando il fondo di cottura
    all'interno della padella stessa. Trasferite il guanciale in una ciotolina e
    tenetelo da parte. Versate una mestolata d’acqua della pasta in padella,
    insieme al grasso del guanciale.
  </li>
  <li>
    Scolate la pasta al dente direttamente nel tegame con il fondo di cottura.
    Saltatela brevemente per insaporirla. Togliete dal fuoco e versate il
    composto di uova e Pecorino nel tegame. Mescolate velocemente per amalgamare
  </li>
</ol>
