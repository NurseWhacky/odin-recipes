<h1>Piadina di ceci</h1>

<img
  src="/assets/IMG_2718-1536x1536.jpg"
  alt="Piadine di ceci ripiene di zucchine"
  width="500"
  height="500"
/>
<a href="../index.html">Home</a>

<h3>Piadine di ceci ripiene, ricetta facile e veloce!</h3>
<p>
  Una cena con la piadina (con o senza strutto) è un vero e proprio salva-cena!
  Vi mostriamo una variante light e adatta a tutti: la piadina di ceci. Questa
  versione della piadina fatta in casa è già molto conosciuta per preparare una
  cenetta veloce strizzando l'occhio alla linea.
</p>
<p>
  La piadina di ceci si realizza con 3 ingredienti: acqua, poco olio di semi e
  farina di ceci, un alimento molto nutriente e senza glutine! E' morbidissima,
  facile da realizzare e si può farcire in tantissimi modi: è perfetta per
  preparare una pietanza completa e gustosa.
</p>
<p>
  Largo alla fantasia per farcire le vostre piadine di ceci, con verdure fresche
  o grigliate di stagione, formaggi spalmabili, avocado e salmone o lasciando
  liberi gli ospiti di farcire a modo loro. Si possono inoltre servire in
  sostituzione del pane per le vostre cene in compagnia!
</p>
<h3><strong>Ingredienti</strong></h3>
<ul>
  <li>Farina di ceci 200 g</li>
  <li>Acqua 355 g</li>
  <li>Olio di semi 25 g</li>
  <li>Sale fino 1 pizzico</li>
</ul>
<h3><strong>Steps</strong></h3>
<ol>
  <li>
    Per preparare la piadina con farina di ceci, setacciate la farina.
    Aggiungete un pizzico di sale e l’acqua a temperatura ambiente.
  </li>
  <li>
    Mescolate con una frusta a mano per ottenere una pastella liscia. Versate
    poi l’olio di semi e mescolate nuovamente fino a quando sarà ben amalgamato.
  </li>
  <li>
    Dovrete ottenere una pastella liscia e senza grumi, simile a quella per le
    crepe. Scaldate a fuoco dolce una padella per crepe o antiaderente del
    diametro di 20 cm e distribuite un un mestolo di pastella.
  </li>
  <li>
    Fate roteare la padella in modo da creare uno strato uniforme. La superficie
    dovrà addensarsi e si formeranno le bollicine.
  </li>
  <li>
    Girate la piadina con l’aiuto di una spatola e proseguite la cottura per un
    paio di minuti anche dall’altro lato. Trasferite quindi la piadina su un
    piatto e procedete in questo modo fino a esaurire l’impasto.
  </li>
  <li>
    Man mano che le piadine sono cotte, sovrapponetele una all’altra in modo che
    il calore residuo permetta che rimangano morbide e facili da arrotolare. Le
    vostre piadine di ceci sono pronte da farcire!
  </li>
</ol>
